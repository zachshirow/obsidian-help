## اوبسیدین چیست

اوبسیدین هم ویرایشگرِ مارک‌داون است، هم برنامه‌ی پایگاهِ دانش.

در ساده‌ترین حالت، می‌توان با اوبسیدین پرونده‌های مارک‌داون را ویرایش و پیش‌نمایش کرد. امّا تواناییِ واقعی‌اش مدیریتِ یک پایگاهِ دانشِ شدیداً درهم‌تنیده است.

لابد می‌پرسید ساختنِ شبکه چگونه است. بیایید نخست یک‌چند [[پیوندهای درونی|پیوندِ درونی]] بسازیم. 

## تفاوت‌های ما

### داده‌های‌تان برای خودتان و در اختیارِ خودتانند

ما به متنِ ساده برای چیزی به اهمیتِ پایگاهِ دانش باور داریم. آیا می‌پسندید مغزتان در سرِ کسِ دیگری باشد؟ طبیعتاً نه. پس با مغزِ دومتان نیز همین‌گونه رفتار کنید.   

همگام‌سازی تنها ابزاری‌ست برای تسهیلِ کار کردن با چند دستگاه، داده‌های شما در وهله‌ی نخست روی دیسکِ سخت ذخیره می‌شوند. 

وقتی دستگاهِ پرونده (file system) جایگزینِ فضای ابری می‌شود، دستتان در قبالِ پرونده‌ها بازتر خواهد شد: می‌توانید با دراپ‌باکس پشتیبان‌گیری‌شان کنید، با گیت نسخه‌بندی‌شان کنید، یا دیسک را برای حفظِ امنیت رمزگذاری کنید. هرچه با دستگاهِ پرونده کار کند، با پایگاهِ دانشِ اوبسیدین هم کار می‌کند. 
### پیوندها شهروندِ درجه‌یکند

پیوندها و ارتباطات برای یافتنِ روابطِ میانِ دانسته‌ها ضروری‌اند.

اوبسیدین برای یافتنِ این روابط ارزشِ بسیاری قائل است، و با [[پیوندهای درونی]] و [[نمای نمودار]]، و مانندِ این‌ها تشویقش می‌کند. 

به‌قولِ جان لاک...

> The acts of the mind, wherein it exerts its power over simple ideas, are chiefly these three:
>
> 1. Combining several simple ideas into one compound one, and thus all complex ideas are made.
> 2. The second is bringing two ideas, whether simple or complex, together, and setting them by one another so as to take a view of them at once, without uniting them into one, by which it gets all its ideas of relations.
> 3. The third is separating them from all other ideas that accompany them in their real existence: this is called abstraction, and thus all its general ideas are made.

 \- John Locke, An Essay Concerning Human Understanding (1690)

Hierarchy gives us No. 1, and linking gives us No. 2. We're still unsure what No. 3 entails in the context of note-taking, but it might have something to do with programming or macros.

### جعبه‌ابزارِ شما

یادداشت‌برداری کاری‌ست بسیار شخصی. طبیعی‌ست که راهِ‌حلِ تمام‌عیار و همه‌چیزتمامی برای همه وجود نداشته باشد.

[[اوبسیدین]] به‌جای یک محصولِ حاضروآماده و سلیقه‌ای، به شما شالوده‌ی کار و شمارِ زیادی اجزای سازنده را می‌دهد تا خودتان راه‌حلِ مدنظرتان یافته و بسازید.

شالوده همان تواناییِ دیدنِ پرونده‌ها، ویرایشِ آن‌ها، و جست‌وجوی‌شان است. برای فردِ کمینه‌گرا و ساده‌پسند همین هم بس است.

بر روی آن شالوده می‌توان اجزای سازنده‌ی مستقل و جداگانه‌ای را افزود تا قابلیت‌هایی به یادداشت‌برداری اضافه شود:  
- اگر یادداشتِ کلاسی و جزوه می‌نویسید، [[ضبطِ صوت]] و ریاضیِ لاتِخ می‌تواند سودمند باشد.
- اگر یادداشتِ کاری می‌نویسید، [[نمابرگ‌ها]] و [[پشت‌وندها]] ممکن است به درد بخورند.
- اگر پژوهشگرید، [[نمای نمودار]] و [[واژه‌شمار]] برای جعبه‌ابزارتان ضروری‌اند.

انتظار نداریم افزونه‌ها شاه‌کلیدِ همه‌ی مشکلات باشند، ولی از یک راه‌حلِ یکدست و یکپارچه بهترند، بدونِ وجودِ قابلیت‌هایی که لازمتان نمی‌شوند و فقط رابطِ کاربریِ برنامه را شلوغ کنند.

ما از [[پوسته‌ها]]، [[تکّه‌کدهای سی‌اس‌اس]]، و [[افزونه‌های انجمن]] پشتیبانی می‌کنیم، که شخصی‌سازی‌های بیشتر را ممکن ساخته و استفاده‌های خاص را پشتیبانی می‌کنند.

## پی‌گیریِ توسعه

می‌خواهید بدانید چگونه اوبسیدین را به بهترین و اعلاترین ابزار برای فکرپردازی تبدیل می‌کنیم؟ برای دیدنِ آنچه رویش کار می‌کنیم، نگاهی به [نقشه‌ی راهمان](https://obsidian.md/roadmap/) بیندازید. 

شناسه‌ی توییترِ ما [@obsdmd](https://twitter.com/obsdmd) است، راحت باشید و دنبالمان کنید. بیشتر درباره‌ی به‌روزرسانی‌ها توییت می‌کنیم.