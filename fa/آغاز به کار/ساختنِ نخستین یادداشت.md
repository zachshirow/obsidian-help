---
alias: How to/Create notes
---
یادداشت‌ها در اوبسیدین به‌شکلِ پرونده‌های متنیِ ساده ذخیره می‌شوند، که باعث می‌شود بسیار انتقال‌پذیر باشند. اگر یادداشت‌ها را در متنِ ساده بنویسید، از هر برنامه‌ای —حتّا خودِ اوبسیدین— بیشتر عمر می‌کنند. اگر می‌خواهد یادداشت‌های‌تان را زمانِ درازی نگه دارید، این خیلی خوب است.
## ساختنِ یادداشتِ نو

برای ساختنِ یادداشتِ نو:
1. میانبرِ `Ctrl+N` (یا در مک‌اواِس `Cmd+N`) را روی صفحه‌کلید بفشارید.
2. واژه‌ی «اوبسیدین» را به‌عنوانِ نامِ یادداشت تایپ کنید و کلیدِ `Enter` را بزنید.
3. متنِ زیر را درونِ یادداشت رونوشت و جاگذاری کنید:

> اوبسیدین یک پایگاهِ دانشِ توانمند بر اساسِ یک پوشه‌ی محلّی از پرونده‌های متنیِ ساده‌ی مارک‌داون است.

## قالب‌بندیِ یادداشت
همچنین اوبسیدین از [مارک‌داون (Markdown)](https://en.wikipedia.org/wiki/Markdown) پشتیبانی می‌کند. مارک‌داون یک زبانِ نشانه‌گذاری برای قالب‌بندیِ پرونده‌های متنیِ ساده است. 

1. متنِ زیر را در ابتدای یادداشتِ «اوبسیدین» رونوشت و جاگذاری کنید.
   > \# مغزِ دوم، برای تو، تا ابد.

هشتگ (`#`) یک سطر از متن را به سرفصل تبدیل می‌کند.

2. در یادداشت‌ها، عبارتِ «پایگاهِ دانش» را انتخاب کنید و `Ctrl+B` (یا در مک‌اواِس `Cmd+B`) را بفشارید تا درشت‌نویس شود.

برای یادگیریِ بیشتر درباره‌ی قالب‌بندیِ یادداشت‌ها با مارک‌داون، بنگرید به [[نحوِ قالب‌بندیِ پایه]].
## بیشتر بیاموزید

[[پیوند زدنِ یادداشت‌ها]] را بیاموزید تا شبکه‌ای از اندیشه‌های به‌هم‌پیوسته بسازید.