خزانه پوشه‌ای از پوشه‌ها در دستگاهِ شماست که اوبسیدین یادداشت‌ها را در آن ذخیره می‌کند. می‌توانید همه‌ی یادداشت‌ها را در یک خزانه نگه دارید، یا برای هر پروژه یک خزانه‌ی جدا بسازید.
بارِ اولی که اوبسیدین را باز می‌کنید، از شما خواسته می‌شود که یک خزانه‌ی نو بیفزایید. دو راه پیشِ‌رو دارید، یا باید یک خزانه‌ی نو بسازید، یا بایستی از یک پوشه‌ی ازپیش‌موجود استفاده کنید.
## ساختنِ خزانه‌ی خالی

برای ساختنِ خزانه‌ی خالی:
1. در سمتِ راستِ **ساختنِ خزانه‌ی نو**، روی **ساختن** بزنید.
2. در **نامِ خزانه**، نامِ خزانه‌تان را وارد کنید.
3. روی **مرور** بزنید تا جایی که خزانه‌ی نو ساخته می‌شود را تعیین کنید.
4. روی **ساختن** بزنید.
## گشودنِ پوشه‌ی ازپیش‌موجود

اگر از قبل پوشه‌ای دارید که می‌خواهید به‌عنوانِ خزانه از آن استفاده کنید:

1. در سمتِ راستِ **گشودنِ پوشه به‌عنوانِ خزانه**، روی **گشودن** بزنید.
2. در مرورگرِ پرونده، پوشه‌ای که می‌خواهید به‌عنوانِ خزانه استفاده کنید را انتخاب کنید.
3. **گشودن** را بزنید.

اگر می‌خواهید از چگونگیِ کار کردنِ خزانه‌ها آگاه شوید، بنگرید به: [[اوبسیدین چگونه پرونده‌ها را ذخیره می‌کند]]

حالا که خزانه را راه انداخته‌اید، برای [[ساختنِ نخستین یادداشت]] آماده‌اید.